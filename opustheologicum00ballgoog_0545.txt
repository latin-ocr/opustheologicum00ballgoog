538 TRAc'r. vr. saer. 11. na sacunno PnAnc. bucmar. cAP. 111. nun. vui. [7101

recte censet, quando iuramentum quis emisit ad firmandum nudum
propositum per se non obligatorium secus si iuramentum addidit ad
confirmandam promissionem obligatoriam Deo factam.

710. Quoad facultatem dispensandi ab votis reservatis: quanquam

. haec vota reservata sint Sedi Apostolicae; tamen in casu urgentis ne·
cessitatis, quando videlicet non patet facilis aditus seu recursus ad
ss. Pontificem et alioqui in mora periculum adest gravis damni spi-
ritualis (v. gr. violationis voti, scandali, rixarum aut alterius peccati),
vel temporalis proprii vel alieni (v. gr. gravis infamiae mulieris etc),
tunc dispensare possunt etiam Episcopi, seu alii episcopalem iurisdi-
ctionem habentes.

Imo cum Episcopi tunc dispensent iure ordinario, s. Alph. n. 258.
not. 2. dicit, valde probabiliter posse dispensare etiam Mendicantes. Et
hoc intelligitur quoque de voto castitatis etiam ad matrimonium con-
trahendum3 nam alioquin post contractum matrimonium tum Episcopi
tum Mendicantes citra ullum perieulum in mora dispensare possunt in
voto castitatis ad debitum petendum: ita et in voto continentiae emisso
post contractum matrimonium. S. Alph. ibid. in fin.

Nota tamen, hanc a voto castitatis dispensationem in casu prae·
dictae necessitatis non esse concedendam, nisi quatenus necessitas illa
exigit. Unde si sufficiat suspendi votum, non poterit dispensari: item
si dispensetur cum habente castitatis votum, ut nubat cum aliqua
ad reparandum eiusdem honorem, nequit ille cum alia nubere. Ita
s. Alph. l. c.

Tandem, ut de commutatione horum votorum dicamus: si quod-
piam ex votis reservatis in aliud opus commutetur, materia subrogata
ex communi et probabiliori sententia habet utique vinculum voti, sed
non reservationem, quae primae tantum materiae adstricta erat. Ita
s. Alph. n. 260. Et ratio patet, quia vinculum reservationis per ipsam
commutationem legitima auctoritate sublatum est.

