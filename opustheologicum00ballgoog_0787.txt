780 runo-r. vr. sno-r. vn. mr oon-Avo Panno. nmAmm [1052]

manifestatio sive enunciatio est rationis actus conferentis signum ad
signatum. Omnis enim repraesentatio consistit in quadam collatione,
quae proprie pertinet ad rationem... In quantum tamen huiusmodi
manifestatio sive enuntiatio est actus moralis, oportet quod sit volun·
tarius et ex intentione voluntatis dependens. Obiectum autem proprium
manifestationis sive enuntiationis est verum vel falsum (vel enim ma-
nifestamus quod reapse est, vel quod non est). Intentio vero voluntatis
inordinatae potest ad duo ferri, quorum unum est, ut falsum enuntie-
tur, aliud est effectus proprius falsae enuntiationiS, ut seilicet aliquis
fallatur. Si ergo ista tria occurrant, scilicet quod falsum sit quod
enuntiatur et quod adsit voluntas falsum enuntiandi et iterum intentio
fallendi, tunc est falsitas materialiter, quia falsum dicitur et formaliter
propter voluntatem falsum dicendi et effectiva, propter vuluntatem
falsitatem imprimendi ».

‹ Sed tamen (notetur hoc) ratio mendacii sumitur a formali fal-
sitate, secundum hoc scilicet, quod aliquis habeat voluntatem falsum
enuntiandi. Unde et mendacium nominatur ex eo, quod contra men-
tem dicitur...; quod autem aliquis intendat falsitatem in opinione
alterius constituere, fallendo ipsum, non pertinet ad speciem mendacii,
sed ad quandam perfectionem ipsius, sicut et in rebus naturalibus
aliquid speciem sortitur, si formam habet, etiamsi desit formae ef·
fectus ». Quod et repetit in resp. ad 3¹²¹ « Cupiditas fallendi·pertinet
ad perfectionem mendacii, non autem ad speciem (h. e. essentiam)
ipsius, sicut nec aliquis effectus pertinet ad speciem suae causae ».

1052. Quod ut clarius intelligatur, distinguenda est duplex voluntas
fallendi. Prior, quae sita est in ipsa voluntate falsum enuntiandi, hoc
ipso enim fallis seu decipis auditorem, qui te putat sentire quod· dicis:
altera est voluntas errorem circa aliquid gignendi in mente auditoris,
ut si vir doctus, interrogatus quid de aliqua re sentiat, falsum enun-
tiet, contra mentem suam loquenS‚ ut in errorem alium inducat. Iam
vero s. ThomaS‚ negans voluntatem fallendi spectare ad essentiam
mendacii, de hac altera loquitur3 priorem vero intelligunt, qui menda-
cium definiunt: locutionem contra mentem cum voluntate fallendi, ut
e. g. Gury t. l. ἓ. 438. ex Augustino contra Mendacium c. 3.

Cum ergo voluntas falsum dicendi sit de essentia mendacii, prout
culpa est falsitas mendacii sita sitin deformitate signi a re signata
h. e. verborum a iudiciis mentis, non mentiuntur qui asserunt falsum
quod putant verum sed solum errant; enuntiant enim quod habent
in mente ideoque voluntatem habent verum dicendi. E contrario

mentiuntur, qui verum dicunt, quod falsum putant: quia est voluntas
falsum dicendi.

