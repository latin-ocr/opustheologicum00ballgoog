842 τπΑοτ. vn. sacr. 1. mr mmmo. mm. 1. [1126]

In vigilia Paschatis et Pentecostes permittiturne idem? Salmanti-
censes negant duplicem coenulam et item Viva, licet concedant decem
aut undecim uncias. Subdit s. Alphonsus: ‹ Sed de hac consuetudine
apud nos etiam dubito ». Dicemus: ubi non constat de consuetudine,
omittetur. Olim Romae in Sabbato Sancto consuetudo permittebat ova
et caseum: dein sublata est. Sed quod non exstet Neapoli, non efficit,
quominus vigere alibi possit, sicut consuetudinem pro feria in coena
Domini memorat A. noster.

Illud denique advertite, quosdam ad excusandam maiorem quanti-
tatem excogitasse laborem illius noctis, in qua vigilari solet et cani
matutinum. Sic non omnibus concedenda foret sed solis vigilantibus.

1126. Sequitur quaestio de qualitate ciborum in Caenula. Duae heic
sunt quaestiones generales: aliae dein speciales. Prima generalis est,
an liceat uti qualibet esca ex propriis quadragesimae.

Auctor statuit principium, non sumendos esse eos cibos, qui ordi-
nantur ad nutritionem. Qua de re Salmanticenses (cap. 2. 11. 77.);
‹ Respondetur sumi primo posse panem, poma, arborum fructus, amyg-
dalaS, uvas recentes et siccae, oleas, nuceS, pyra, herbas crudas et coctas
et oleo aliquo immixtas, insalata‚ dulciaria et alia bellaria. Tum quia
praedicti cibi non sunt ex his, qui ordinantur ad sustentandam naturam
et nutriendam: tum etiam quia sic obtinuit consuetudo ». Non negatur
quod hi cibi aliquid conferant ad nutritionem, plus minus: sed non
sunt certe ex iis, quos homo sumat quando se nutrire famemque satiare
intendat: si excipias forte panem, qui, etsi nutriat, ceteris esurialibus
cibis accensitus est, quia necessarius est ad fovendam digestionem
ciborum, aiunt Salmaut. 1. c. n. 80.

Verum superius audivimus ex s. Ligorio, consuetudinem obtinusse,
ut aliquid sumeretur etiam ad nutriendum. Ergo ea regula non am·
plius valet.

Iidem Salmant. non audent permittere pisciculum aut fumo siccatum
aut aceto seu sale decoctum (marinato). At quid ubi desunt illi fru-
ctuS, quos enumeratos vidimus? Quid quando anni sterilitas eos nec
regionibuS, quae alioquin solent iis abundare, praebuere?

Hinc in Germania axioma invaluerat, licite vesci quempiam ex quo-
libet quadragesimali cibo, quo quis vescatur ad prandium. Alii prope
duo ante secula dicebant, consuetudinem invaluisse vescendi piscicu-
lis: alii quibusvis piscibus, dummodo debita servetur quantitas. Con·
cludit Ligorius n. 1028. ‹< Bonacina, Viva ac Mazzotta probabiliter
aiunt, hodie ex consuetudine iam apud nos recepta (quam mihi con-
firmarunt alii docti et probi iuniores) posse sumi in coenula exi-
guam partem v. g. duas vel tres uncias piscis maioris ». Et affert

