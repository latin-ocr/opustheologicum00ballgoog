92 macr. v. ποτ. 11. Du PRAEGEPTO snm [123]

posset spes habere locum in alia conversione minus perfecta. Rursus
qui negant obligationem perfectae conversionis, non infinite id negant,
sed mere contendunt, non ita urgere illud conversionis praeceptum
statim post acquisitum usum rationis, ut interim non possit prins
offerri occasio peccati venialis committendi. Quod Auctor innuit, dum
ait, ita puerum teneri, ut non differat notabili tempore. Quocirca
posset dici, omnes fateri et tenendum esse, per eam aetatem revera
intra quoddam temporis spatium (alii plus alii minus coarctant) oc-
casionem et necessitatem occurrere actum spei eliciendi.

Veruntamen pro re nostra nihil proprie extundi potest3 quia non
per se urgeret praeceptum, ut diximus, sed alia esset ratio obliga·
tionis. Ceterum, etiamsi adesset ista obligatio praecepti per se, scientia
huius praecepti in puero supponi non potest et e contrario ubi pro-
ponitur sufflcienter etiam pueris obiectum huius spei, instar miraculi
habendum foret, si non tenderent in illud actu quopiam spei idoneo,
Proinde quoad praxim concludi potest, hanc quaestionem vix esse
necessariam. ’

Concludendum ergo cum Suarez de Spe disp. 2. sect. 1. n. 3.: « Dico
ergo, ut de caritate et poenitentia resolvi solet, hoc tempus non posse
designari positive et omnino determinate, sed quasi negative et confuse3
tenetur enim homo aliquando in vita spem exercere; quod vero illud
sit nunc vel postea, relinquitur hominis arbitrio. Item negative pos-
sumus dicere, teneri hominem non diu differre huiusmodi actus post
perfectam propositionem beatitudinis vel eius apprehensionem. Denique
ita tenetur exercere hos actus, ut ratione illorum sit bene dispositus
ad operandum et vitandum peccata3 quod moraliter praestari non
potest, nisi ab homine bene sperante ». Sed hoc est ratione alterins·
nec haberetur malitia distincta a peccato, in quod quis laberetur (cf.
de F ide n. 40.). Haec autem ratio a Coninck dc Spe disp. 19. dub. 9.
n. 44. sic effertur: ‹< Vix fieri potest, ut quis concipiat serium ac
constans propositum bene vivendi, nisi eiusmodi spem concipiat». Et
Turrianus in 2. 2. disp. 654 « Spes enim maxime necessaria est ad
rectam vitae institutionem ».

123. Sed ecce praesto sunt alii casus, in quibus obligatio per se
huius praecepti a DD. agnoscitur.

Sane obligat per se, quando quis per desperationem amisisset ha-
bitum spei infusum, nam in eo casu tenetur homo se convertere per
spem ad suum ultimum finem, inquit Struggl tract. 4. q. 3. n. 9. et
melius forte dicet alius, tenetur a desperatione recedere, quod solum
spem concipiendo fieri potest et, inquit Sanchez lib. 2. cap. 33. n. 3.,
eodem praecepto tenetur homo sperare et non desperare.

 

