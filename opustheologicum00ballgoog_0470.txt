[601] , ms ADIURATIONE: 463

sollemnis vindicavit sibi tanquam proprium nomen adiurationiS‚ h. e.
ἑξορκισμὸς.

Ut adiuratio recte fiat, tria requiruntur, ait S. Alph. de Adiura-
tione n. 2., sicut in iuramento veritas, iustitia, iudicium. Veritas, ut
adiurans vere intendat assequi quod petit et vera sit causa ob quam
petit: si desit autem veritaS‚ raro erit plusquam veniale, nempe si
fictus pauper petat per Deum eleemosynam. Rastitia, ut graviter pec-
caret rem petens graviter malam, ex communi DD., etiam petens le-
viter malam, iuxta dicta alibi cf. n. 41. Iudicium, idest debita discretio,
cuius absentia certe non est nisi venialis.

Etsi privata adiuratio omnibus licita sit; sollemnis tamen licet so·
lum ministris Ecclesiae ad eam deputatis et quidem cum expressa Epi-
scopi licentia‚ ibid. n. 4. ’

Quaerit idem an mortale sit quaerere a daemone unam vel alte-
ram rem curiosam in sollemni adiuratione. Respondet vero, probabilius
esse quod sit veniale, si fiat imperativo modo; videtur enim levis
materia.

Quomodo autem gerere se debeat Ecclesiae minister in sollemni
adiuratione, non opus est pluribus docere: sequatur, ut par est, re-
gulas Ritualis Romani et omnia bene se habebunt.

Ait a. Alph. in fine, communiter dicere DD.‚ quod exorcismi Eccle-
siae habeant vim expellendi daemones tanquam (vox est diminuens)
ex opere operato. Scilicet exorcismorum vis non innititur sanctitati
ministri, sed invocationi nominis Dei, fidei et sanctitati Ecclesiae, in
cuius persona minister agit et sub hoc respectu convenit cum iis,
quae operantur ex opere operato atque hoc est quod affirmat San-
chez L 2. c. 42. n. 16. citatus a Ligorio. Quoad certitudinem vero ef-
fectus, qui ad opus sequatur. non necessita& sed congruentia tantum
habetur idque ut verius affirmat ipse Sanchez ibid.; ideoque differunt

quoad hoc exorcismi a causis efficientibus ex opere operato.

