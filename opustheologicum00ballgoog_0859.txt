852 macr. vn. snc‘r. 1. ma neronio, nun. 11. [1187]

De debilibus et infirmis. Generatim loquendo infirmi non possunt
tantum cibi unica comestione sumere aut ferre, quo aut se sustentent
aut vires recipiant. Ergo aut abstinebunt et sic languescent, aut non
ferent quantitatem et sic peius habebunt.

Bene autem monet Roncaglia de Ieiunio, c. 2.: « Si dubium sit, an
talis sit infirmitaS, ut valeat eximere ab obligatione ieiunii ‚neque
possit consuli medicus, semper favendum est infirmis, valetudina-
riis etc.; cum semper periculum esse possit, ne malum vel ingrave-
scat, vel redeat. Sub nomine infirmorum veniunt etiam, qui ratione
ieiunii patiuntur vertiginem capitis, vel somno privantur, etiamsi dif-
ferant comedere ad vesperam, cum non intendat Ecclesia illos ad
ieiunium cum tanto incommodo obligare ». Haec auctor in fine pa-
ragraphi.

De praeqnantibus ac lactentibus Eiusmodi sc. impotentes intelli-
gendae sunt, quamvis aliquae robustae esse videantur. Ratio est. quia
nunquam certae esse possunt, ex ieiunio non imminere illis vel foetui
aut parvulo lactenti grave aliquod malum et cum indigeant plurimo
alimento ac frequenti, simul autem laborare eas stomacho contingat,
ieiunando eae facile desinerent esse robustae nec abessent praedicta
pericula. Imo suadent Theologi, facile cum ipsis dispensandum esse
etiam quoad comestionem carnium, praesertim si hasce dum prae-
gnantes sunt, vehementer appetant: non expleto enim eiusmodi appe—
titu, periculum interdum subest partus intempestivi. Idem dicendum,
si nutrices sint debiles, aut parvulus infirmus, ne grave periculum
ipse infantulus subeat. Eadem ratio efficit, ut quidam DD. advertunt
ut caveat mulier, ne nimis debilitetur, quando etsi praegnans actu
non sit, praevidet tamen se brevi praegnantem fore. Neque enim expedit
ut tam debilis in statu praegnationis incidat.

Addit s. Alphonsus, n. 1033.: ‹ Imo praegnantes peccarent, si plu-
ries ieiunarent3 licet forte unum aut alterurn, si valde sint robustae,
prohiberi ipsis non debeat ».

1137. S. Alphons. n. 1034. ex impotentia morali excusat e08, 1⁰ qui-
bus ieiunium affert gravem dolorem capitiS‚ 2ο qui noctu non possunt
calefieri vel per notabile tempus somnum amittunt. Sententiam A„
quod non teneantur invertere ordinem, s. Alphonsus dicit valde pro-
babile-m,- quia non solum est remedium extraordinarium, sed non leve
affert incommodum et saepe id non affert remedium3 quia vix poterit
usque ad horam coenae prandium protrahi.

Ex communi DD. suffragio s. Alphonsus n. 1034. g. 4. excusat
uxorem, si ieiunando magnam a viro indignationem pateretur, nisi

tamen a viro prohiberetur in religionis contemptum et (addendum puto)
omissio cedat in eundem contemptum.

