762 macr. vr. sacr. vr. mn snx‘ro m noso Panno. nncanoor. nun. m. [1030]

Zachiam in Quaest. medic. ἱεραί. Qua veluti hypothesi ex praemissis
principiis recte idem l. c. concludit: - Quidquid tamen de hoc sit, apud
theologos certum et indubitatum manet, mulieribus aeque parum ac
impuberibus vel spadonibus permissum esse, ut vel proprio vel alte-
rius tactu ad venerem sese provocent. - Imo modo res est non iam
incerta aut hypothetica, sed certa et apud Medicos seu physiologiae
peritos exploratissima, id quod femineum semen appellari consuevit,
a veri seminis natura penitus diversum esse, nec alium huiusmodi
humoribus finem a natura praestitutum esse, quam ut opus coniugii
facilius efficiant. Constat sane modo quod ad habendam generationem,
horum duorum elementorum coniunctio requiritur et sufficit, nempe
virilis seminis coniunctio cum maturo ovo feminae. Habetur tamen
in femina in actu copulae irritatio organica, quae comitatur com·
pletam voluptatem atque etiam humor ille, qui, licet non semper,
comitari solet eandem voluptatem ».

« Ex his quis colligat, quod cum alias iam causas DD. afferre con·
sueverint, ob quas parcendum sit interrogationibus de qualicumque
hac feminae pollutione, multo magis nunc parcendum videatur; dum
satis iam constat, in mulieribus, utcumque graviter peccent, tamen
non adesse rationem illius specialis malitiae, quae pollutionis verae
ac presse dictae propria est ».

1030. Nihilominus advertendum censemus cum P. Villada Casus
conscientiae p. 3. pag. 250. seqq. in nota, quod in feminis videatur
haberi posse peccatum analogum, ut ita dicamus pollutioni, quod
differat a simplici tactu impudico. Obtineri enim et ab ipsis potest
completa voluptaS, qua satiatur et exsolvitur natura, quae alia est ab
ea voluptate, quam vel solis tactibus experiuntur: illa autem obtenta
completa voluptas videtur peccatum consummatum in suo genere et
aequivalens pollutioni. Et A. malitiam mollitiei in feminis quoque
admittit nec s. Alphonsus contradicit.

Sane quae dici solet mast-urbatio (manum stupratio) non a maribus
solum, sed et a feminis inhonestis usurpatur (Capellmann, Pastoral-
Mediam. 6. edit. p. 77.) atque apud has triplex velut eius forma di-
stinguitur: clitorina‚ vaginaIiS, uterina, quas meminisse sufficiat. Cf.
Debreyne Maeehioloyie‚ part. 1. 6. 1. 3. 1. sect. 7. Uterina gravior
est, ut valeat etiam frequenter iterata potestatem gignendi impe-
dire. Ibid.

Videat tamen confessarius ne feminae poenitentes confundant cum
pollutione fluxum illum, qui leucorrhea dicitur, quae est status qui-
dam infirmitatis, in qua fluxus est habitualis, absque ulla sensatione

voluptatis, quam ordinarie comitatur sensatio quaedam molesta ad epi-
gastrum. Ibid. sect. 8.

