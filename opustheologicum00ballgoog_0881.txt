874 mor. vn. sacr. 111. mr eamcam-o somnum nicomas [1166]

alesia non petit: non loquitur de exactione per collectores, sed de
voluntate Ecclesiae aut non praecipientis decimas dari, puta in eccle·
siis recens fundatiS, aut, cum fideles non solvant, scienter tolerantis
usum inductum.

Ceterum attendenda est doctrina s, Thomae, quae hac recenti aetate
conferre etiam potest tranquillitati conscientiarum3 sed conferenda si-
mul responsio mox allata s. Poenit.

1166. Ius habendi decimas est ius spirituale. « Circa decimas, ait
e. Thomas q. eit. a. 3., duo sunt consideranda, scilicet ipsum ius ac-
cipiendi decimas et ipsae reS, quae nomine decimae dantur. Ius autem
accipiendi decimas spirituale est. Consequitur enim illud debitum, quo
ministris altaris debentur sumptus de ministerio et quo ministrantibus
spiritualia debentur temporalia... Res autem quae nomine decimarum
dantur, corporales sunt: unde possunt in usum quorumlibet cedere et
sic possunt etiam ad laicos pervenire ». Consequitur ergo ad laicos
spectare non posse ius decimarum. Cf. c. QuamviS, de Decimus.

1167. Quaeritur, an clerici dominium habeant decimarum accepta-
rum. Haec quaestio eodem pacto solvenda est ac ea, qua quaeritur,
an iidem domini sint fructuum suornm beneficiorum3 cui quaestioni
in tr. de Iustitia et Iure respondebimus affirmative. Ecclesia autem
pauperum necessitatibus pro quibus et decimas petit, consuluit prae-
cepto lato, ut superflua pauperibus erogentur.

1168. Poena contra non solventes decimas erat in inre excommu-
nicatio ferendae sententiae cc. Pervenit et Ex parte, de Dccimis.
Eandem poenam statuit Trid. Syn. sess. 25. de Reform. c. 12. ‹ Prae-
cipit s. Synodus omnibus, cuiuscumque gradus et conditionis sint, ad
quos decimarum solutio spectat, ut eas, ad quos de iure tenentur, in
posterum cathedrali aut quibuscumque aliis ecclesiis vel personis, qui-
bus legitime debentur, integre persolvant. Qui vero eas aut subtrahunt
aut impediunt, excommunicentur nec ab hoc crimine, nisi plena restitu-
tione secuta, absolvantur ».

Absolvarnus verbis (Augustini P) relatis c. 8. caus. 16. q. 7. « Ma·
iores nostri ideo copiis omnibus abundabant, quia Deo decimas da—
bant et Caesari censum reddebant. Modo autem, quia devotio Dei
discessit, accessit indictio fisci. Noluimus partiri cum Deo decimas:
modo autem totum tollitur. Hoc tollit fiscus, quod non accipit
Christus ».

