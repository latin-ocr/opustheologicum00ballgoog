[462] summe.. sripnx Dum ’ 349

Inde etiam sequitur, quod liceat de stipendio pacisci. Nam quod ex
iustitia debetur et quoad quantitatem lege vel consuetudine non est
determinatum, deduci potest in pactum, ut quoad hoc determinetur.

Quod si stipendii quantitas determinata sit lege et consuetudine,
ι secundum ordinationem Ecclesiae ct consuetudinem approbatam »‚
inquit S. Thom. sup.‚ haec servanda est.

Si autem paciscendum sit, cavenda est turpis. exactio, ut omnis spe-
cies avaritiae (ut infr. n. 465.) et simoniae absit ac ne videatur exigi
cen pretium rei sacrae potiuS, quam ut stipendium. Sic turpe esset
prius exigere numeratam pecuniam aut cautionem et secus negare
spiritualia.

Praeterea nomen mercedis non debet accipi hic pro mercede pro-
portionata ‚spirituali operi, sed pro mercede commensurata conditioni
personae operantiS, quae ob labores suos spirituales sustentatione et
stipendio digna est. Schmalzgr. lib. 5. tit. 3. nn. 89.-93. Hinc diversum
stipendium pro diverso gradu tribuitur clericis sive assistentibus in
chorO, sive deducentibus funus, sive sollemni Missae deservientibus.

462. Quando tamen aut parochus aut beneficiatus quisvis vi officii
sui est obligatus ad ministranda spiritualia, hic pro iis ministeriis non
potest licite exigere stipendium. Quocirca non potest parochus pro expla-
natione evangelji per annum consueta exigere stipendium, quod tamen
alii concionatori tribuitur.

Ratio est, quia hi si sufficientem habent sustentationem aliunde, v. gr.
ex decimis aut aliis proventibus ecclesiasticiS, peccant contra iustitiam,
si aliud stipendium exigant vel de eo pactum ineant. Ita communis DD.
cum s. Thoma 2. 2. q. 100. art. 3. ad 3. Quod exinde patet, quod uni-
versim contra iustitiam est exigere temporale stipendium pro opere
aliunde ex iustitia debito, cum eo casu desit titulus illud exigendi. Ti-
tulus quippe habebitur aut ex pacto gratuite, aut ex oneroso: atqui non
ex pacto gratuitoz quia dans non vult donare, sed tantum mercedem
dare: non ex oneroso, quia huius pacti natura est, ut utrinque pariat
obligationem. Porro nulla nova obligatio imponitur ei, qui iam ante·
ex iustitia obligatus est facere vel intermittere aliquid. Ergo cum quis
paciscitur cum altero de novo stipendio pro eo, quod alias ex iustitia
debet, iniuriam ei facit. Quinimo talis exactio speciem quoque simoniae
habet et est simonia saltem praesumpta ideoque iure positivo uti si-
monia interdum prohibetur. Schmalzgr. lib. 5. tit. 3. n. 95.

Excipe tamen, nisi legitima adsit consuetudo, quae 1⁰ vel a fide-
libus ipsis, temporis diuturnitate et tacito Praelatorum consensus ve-
luti quadam pia lege statuitu13 tunc enim retineri debet, modo ad eius
observationem a parochis vi non cogantur subditi.

