84 'rssAc‘n v. ωσι. 11. nn: Panacnmo spur [113]

113. Ex munere itaque spei proprio, ut desiderio rei exoptatae addat
remotionem fugae, seu quietem in desiderio non obstante difficultate,
additur actus expectationis. De qua s. Thomas 3. dist. 26. q. 1. art. 1.
ad 3.: « Frequenter nomina imponuntur rebus occultis ex suis signis,
sicut essentiales differentiae ex accidentibus nominantur. Signum autem
alicuius quiescentis cum extensione appetitus in aliquid desideratum
solet esse quod frequenter visum dirigit in illud, ut videat si ex aliqua
parte ad ipsum accedat et ideo dispositio praedicta quietas· cum motu
dicitur expectatio ». Exspectatio igitur dicit extensionem seu intentio-
nem desiderii cum quiete idest securitate adipiscendi.

Veruntamen spes quidpiam addit vel ipsi exspectationi. Nam, ut
habet S. Thomas, ubi explicat verba Damasceni dicentis concupiscentiam
bonum exspectatum 3. dist. 26. q. 1. art. 3. ad 2.: ‹ bonum exspecta-
tum Damascenus large accipit pro bono, quod nondum habetur; quod
quidem commune est concupiscentiae, et spei ». Sane spes exspectationi,
quae communis est cum concupiscentia, addit certitudinem. Ita s, Thom.
ibid. ad 1.: « Exspectare importat protensionem appetitus in aliquid
cum quiete privante fugam vel recessum (recessus proprius est despe-
rationis). Haec autem quies contingit ex difficultate eius in quod motus
appetitus tendit, sed non in promptu est ut habeatur: quod enim in
promptu est, sine mora acquiritur. Et quia bonum cum difficultate
proprie est obiectum irascibilis: ideo exspectare proprie ad irascibilem
pertinet tendentem in aliquod bonum. Habet autem se ad spem sicut
commune ad proprium, inquantum spes addit certitudinem circa ex·
spectationem » (a).

Exinde s. Thomas dicit, verba illa Symboli: Exspecto resurrectionem
mortuorum et vitam ventu-ri seculi, referri ad spem. Ita 2. 2. q. 17.
art. 6. ad 2.; ‹ Exspectatio ponitur in symbolo fidei non quia sit actus
proprius fidei, sed inquantum actus spei praesupponit fidem... Et sic
actus fidei manifestatur per actus spei ».

Notandum vero, quomodo spes seu exspectatio differat a longanimi-
tate: « Exspectatio, inquit s. Thom. 2. 2. q. 17. art. 5. ad 3., quae
ponitur in definitione spei, non importat dilationem, sicut exspectatio,
quae pertinet ad longanimitatem3 sed importat respectum ad amnium
cii-vinum, sive id, quod speratur, differatur, sive non differatur ».

114. Quod vero spes respiciat ad auxilium alterius, eam distinguit a
magnanimitate. Ita s. Thomas 2. 2. q. 17. art. 5. ad 4.: « Magnani-
mitas tendit in arduum sperans aliquid, quod est suae potestatis: unde

 

(a) Sed qui definiunt spem, desiderium cum exspectatione, exspectationem certam
intelligunt. E.

