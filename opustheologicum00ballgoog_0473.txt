466 τΒΑοτ. vr. sno-r. 11. nn saeui-mo Panno. nncsnom. car. 111. nun. 1. [6031

sed quodnam votum sollemne dirimat contractum postea matrimo-
nium ,· plura enim ea aetate ferebantur vota sollemnia, quam quae
deinceps. Doctrina Bonifacii haec est. « Nos attendentes quod voti sol-
lemnitas ex sola constItutione Ecclesiae est inventa... praesentis de-
clarandum ducimus oraculo sanctionis: illud solum votum debere dici
sollemne quantum ad post contractum matrimonium dirimendum, quod
sollemnizatum fuerit per susceptionem sacri ordinis aut per professio·
nem expressam vel tacitam factam alicui de religionibus per sedem
Apostolicam approbatis ». « Quod tantundem est, ac si dixisset, ait
de Buck p. lOO.: quum impedimentum dirimens matrimonium, an-
nexum voto sollemni castitatis non nitatur voto sed sollemnitate, ra·
tionem huius ipsius sollemnitatis sequatur, oportet. Quare cum sol-
lemnitas ab Ecclesia instituta sit, negari non potest effectus huius voti
in eius arbitrio esse et impedimentum proinde dirimens ab eius sta-
tutis pendere... se itaque statuere illud solum debere dici sollemne
quoad effectum dirimendi matrimonium quod post ea contrahatur,
quod sollemnizatum fuerit etc. ».

Est ergo voti sollemnitas ab institutione Ecclesiae, quemadmodum
ab institutione civilis auctoritatis est sollemnitas contractuum, testa-
mentorum etc. Congruit, quidem, si certi effectus tribuendi erant votis,
ut his honestarentur potius sollemnia quam simplicia; sed tandem
quod hi effectus essent vel quinam essent, in arbitrio Ecclesiae situm
erat. Quae propterea potuit effectus illos quos ipsa votis sollemnibus
attribuit, tribuere votis quibusdam simplicibus, quin desinerent aese
simplicia. Audi Laymann sic prosequentem l. c. α Quare sicut iure
speciali statutum est, ut v, g. testamentum minus sollemne inter mi-
lites perinde validum sitae sollemne, Ita etiam constitui potuit et reipsa
constitutum est a Gregorio XIII. in Bulla Ascendente Domine, ut vota
simplicia, quae in Societate Iesu edi solent, traditionem ex parte vo·
ventium irrevocabilem contineant verosque religiosos efficiant aliosque
effectus plerosque votorum sollemnium consequantur. Nam in primis
inducunt incapacitatem ad nuptias ita ut matrimonium non tantum
illicite sed etiam invalide ab huiusmodi religiosis contrahatur. Deinde
si vota simplicia sint publica, quae a Coadiutoribus nostrae Socie-
tatis edi solent, introducunt etiam inhabilitatem seu incapacitatem
cuiuscumque dominii bonorum in particulari. quue totum ex eccle-
siastica constitutione. Interim vero hodie proprium manet sollemni
professioni, quod ab antiquo iam vigebat, ut matrimonium (ratum)
antea contractum dirimat (quod id soli professioni in religione ab
Apostolica Sede approbata competat, est ex Ecclesiae institutione),
deinde ut ex virtute eius religio vicissim religioso obligetur ad eum

 

