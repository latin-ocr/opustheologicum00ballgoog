688 ‘rme-r. νῐ. sacr. v. nn Qnmro rme. nncAmm. cu». 11. [9271

Responsio per se non videtur difficilis: ficta provocatio non est pro·
vocati0, quemadmodum fictum matrimonium non est matrimonium.
Quocirca si poenae decernuntur in provocantes aut acceptantes duel-
lum, non est cur dicamus eas incurri ab iis, qui fictam solum provoca-
tionem aut acceptationem edunt3 quamvis ex alia causa, puta, scandali,
peccare possint.

9⁰ Idem dicendum, si duellum ipsum ficte, ad fucum tantum fa-
ciendum, ineatur, amoto periculo cuiuscumque damni. Est enim duellum
solum specie tenuS, non verum, ad quod requiritur ut quis se exponat
periculo occisionis , mutilationis aut vulneris: heic autem nullum est
huiusmodi periculum. Ita quoad utrumque casum d’Annibale in Comm.
Reat. ad excommunicationem contra duellantes et Pennacchi Comm.
in Const. Apost. Sedis, App. 18. pag. 364. seqq. ad 2.

Sed nonne obstat propositio 2⁸ ex damnatis a Benedicto XIV. Ρ
quam vide paulo inferiuS. Cum per se evidens sit, fictionem actus non
esse ipsum actum, respondemus, quod ss. Pontifex vel negat talem
virum excusari a culpa, saltem ratione scandali, vel negans excusari a
culpa duelli, supponit in provocante vel acceptante veram provocatio-
nem aut acceptationem, quae esse potest, etsi certo sciatur duellum
impeditum iri, quatenus ita sint acceptantes aut provocantes animo
parati, ut, si contra spem impedimentum sit cessaturum, sint reapse
duellum inituri. Ita P. Villada 1. c. p. 355.

927. 10ο Certis in locis ita duella non fatalia instituuntur, ut omne
periculum aut mortis aut gravis vulneris amoveatur. Nam praeter
testes seu patrinOS, adsunt hinc inde duo armorum magistri (maestri
di scherma) iidemque huius artis peritissimi, qui quo quilibet ictus
tendat, bene callent, parati statim ense suo amoliri vel retundere
quemcumque ictum noverint perniciosum fore. Quod de hoc conflictu
dicendum?

Si solum vulnera gravia impedienda sint et levia permittenda, habe-
tur adhuc duellum, quod vel ad primum sanguinem, ut dici solet iniri
potest. Veruntamen si non sit periculum nisi levis vulneris, non erit
censendum huiusmodi duellum (veniale, quatenus duellum) prohibitum
sub excommunicatione, quae requirit culpam gravem. Ita P. Villada
l. c. pag. 251. in nota, loquens de duelliS, ubi periculum sit tantum
vulneris leviS, si haec hypothesis reapse verificatur. Atque, ut patet,
responsio nostra hypothetica est, si nempe certa sit (certitudine utique
morali) amotio periculi gravis vulneris; quam quidem hypothesim non
censemus impossibilem in praxi. Ita et Bonacina Tom. 3. cle Duello
n. 15. ex Filliuccio tr. 29. c. 8. n. 113. '⁸‘

