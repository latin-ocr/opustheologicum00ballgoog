834 macr. vu. sacr. 1. mr imumo. ons. 1. [1117]

ribus subiicerentur scrupulis, non raro dubitande, quaenam carnes no-
ceant vel prosint». Et merito advertit, non recte Concinam his do-
ctoribus opposuisse edictum Clementis XI. annis 1703. 1704.; quia
illud edictum, uti Benedictus XIV. plus semel testatur, non universae
Ecclesiae, sed romanae ditioni Urbis latum est. Addiderim, inepte
hoc edicto Concinam uti ad insectandos doctores, qui praeterea ante
illud edictum scripserunt et disputarunt idcirco ex solis principiis
generalibus,

Benedictus XIV. licet in tribus prioribus epistolis de hac re siluerit,
non siluerat tamen in edictis pro quadragesima, in quibus romanis
praescripserat, ut qui indigerent carne, solum salubri, idest vervecina,
vitulina et haedina uterentur.

In postremis tamen, quae incipiunt Libentissime, haec habet: α Ita-
que si revera in aliquo loco neque oleum neque pisces comparari
possint, tunc incolis eiusdem loci permitti fas est, ut lacte et ovis
utantur. Si autem haec revera deficiant, tunc carniS, salubris tamen,
edendae facultas concedetur, interposita semper ieiunii servandi con·
ditione ». Verum his non lex fertur pro fidelibus, sed instruuntur Epi·
scopi, quomodo dispensare debeant. Ergo fideles ab praescriptionibus
Episcopi pendebunt nec hoc monito ipsi obligantur.

Ceterum duo adverte. 1ο Semel ac dispensatio concedatur aliis de
causis ac sint infirma valetudo vel generice vel stomachi, cessat ratio
vetandi carnes minus salubreS, nisi forte ad frenum gulae. Verum cum
dein multae misceri possint quaestiones, quid salubre, quid insalubre
sit, hinc lex ipsa ob hanc ipsam incertitudinem gravis evadit et fe-
racissima molestiarum ac scrupulorum. Quae tamen incommoda aberant
in dispensatione ratione salutiS, quia non generatim solum insalubres
carnes vetabantur, sed etiam salubres illae indicabantur, quibus solis
uti licebat (castrato, vitello e capretto). Itaque cum abesset haec ratio,
Romae in edicto dispensationis sublata est illa conditio et solum ser·
vatur pro iis, qui dispensatione indigent speciali ratione valetudinis.

2⁰ Dixi, multas motas controversias de carnibuS, quaenam sint
salubreS, quaenam non. Olim in edictis romanis ceu insalubres nota·
bantur maxime carnes porcinae. At enim s. Alphonsus n. 1015. iudicia
medicorum affert de huius carnis sanitate, et ipse in sententiam plane
inclinat, non habendam carnem porcinam, ut insalubrem. Hac de causa
cavendum foret a vexandis conscientiis praesertim cum relativum quid
sit, quod obsit vel prosit aliquis cibuS.

1117. * Constat concedi ab Ecclesia pluribus die-bus, quibus carnes
vetitae sunt, condimenta ex adipe (suffimen. barbare dicitur: vocatur
et laridum, quamvis id latinis sit caro suilla sale condita et siccata).

