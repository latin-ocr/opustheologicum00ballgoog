632 1111101. vr. sacr. v. nn Qum-ro Pramo. nncxnoor. cnr. 1. nnn 1. [8551

mortem sui ex sua aliqua actione secuturam, si causa sufficiens adsit,
scilicet damnum hostibus inferendum magni momenti. Augustinus
tamen illam rationem attulit ut videre est apud s. Thomam 2. 2. q. 64.
a. 5. ad 4. Sed Lessius illa alia quoque ratione excusat lib. 2. c. 9.
n. 233. et cum eo Lugo de Iustit. et Iure disp. 10. n. 54.

Quod addit A. de inculpata ignorantia, bene explicatur a Lessio lib. 2.
cap. a. n. 23. Nam (iuquit) se occidere ob patriae salutem et custodiam
pudicitiae non ita est evidens esse malum, quin possit inculpate igno-
rari et Hieronymus in lonae cap. 1. insinuat, ubi de periculo castitatis
agitur. Ita Ambrosius et Eusebius (adde Chrysostomum) laudant mu-
lieres⁹ quae se occiderunt, ne violarentur et Sotus sic excusat s. Apol·
Ioniam. Et haec ostendunt, dari posse ignorantiam inculpatam.

Porro tenendum est quod Lessius 1. 3. 11. 27. docet: Licitum esse,
quando causa sufficiens subest, aliquid ‚facere vel omittere, unde certo
noscitur secuturus interitus indirecte. Ratio est, quia non est prohibi-
tum homini, ne unquam vitam suam periculis exponat nec praecipitur,
ut eam semper conetur conservare: sed tantum, ne illam quasi exosam
auferat et ne absque causa illam periculis exponat aut conservare
omittat; tunc enim censeretur illam ex proposito perdere. Sicut pro-
hibitum est, ne quis se ex intentione polluat etc. vel procuret abortum
et tamen licet vel medicinam sumere vel aliud quid agere, unde ista
sequantur.

Alio modo: Homo non tenetur vitam suam producere, sed tantum
eam directe et positive non perdere, se occidendo: quamvis enim non
sit dominus vitae suae, sed tantum custos3 habet tamen ratione huius
custodiae usum illius, acceptum a Deo ad exercitium virtutum3 unde
quando adest bonus finis et exercitium alicuius virtutis quae maius
quoddam bonum praeferat, licite potest cessare a vita producenda, ra-
tione huius finis.

Causas indirecte cooperandi ad mortem propriam licite, sic breviter
proponit Lugo apud Ligor. n. 366. « Ob magnum bonum commune,
vel ob specialem obligationem, ex pacto vel officio, quam habet v. gr.
miles, gubernator, episcopus, pastor, licite possunt et tenentur mortem
perferre, imo obire ».

Profectus quoque spiritualis liberumque sui ipsius obtinendum re-
gimen est ratio sufficiens extenuandi corpus ieiuniis, flagellis; etsi ex·
inde spatium vitae decurtetur.

Et generatim non teneor uti mediis extraordinariis pro conservanda
vita, atque, rationabili exsistente causa, licet ea pati, quae remote con-
currant ad vitae abbreviationem. cf. nn. 867. 868.

