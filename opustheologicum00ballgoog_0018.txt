113] Quam nx pannorum-o canonum» Quouono 11

tamen explicite nosse et credere necesse est, ut ea quorum fidem dixi-
mus necessariam necessitate medii: sed et alia sunt necessaria scitu
necessitate praecepti.

Haec vero, iuxta communem theologorum sententiam sunt 1. quae
Symbolo Apostolorum continentur, si pauca quaedam excipias. Iam
specimen huiusmodi dederat Apostolus 1. Cor. XV. 1. —- 8., recensens
ea, quae ad mysterium Incarnationis pertinent, alia tamen supponenS,
nam illa se dicit v. 3. tradidisse inter prima (ἐν πρώτοις primis nempe
elementis fidei). Ratio, cur veritates Symbolo contentas iubeantur chri-
stiani nosse et explicite credere, haec est, aliis omissis, ait Lugo l. c.
n. 65„ ‹ quia qui christianam religionem amplectitur, ita debet eam
amplecti, ut eam distinguat ab aliis„ quae illa non sunt et per conse·
quens debet talem fidem credere, quae distinguat christianam religionem
ab aliis doctrinis... Christianus autem eo ipso quod christianismum
profitetur, debet agnoscere quae et qualis sit religio, cui nomen dat,
saltem quoad substantialia capita et fundamenta eius„., quae substan-
tialia capita et potissima ab omnibus scienda Apostoli divino instinctu
disposuerunt in Symbolo ».

Nihilominus excipere solent theologi quaedam in Symbolo contenta,
ad quae explicite credenda non videtur porrigi obligatio saltem gravis.
Convenit inter omnes non opus esse0explicite credere quod incidenter
dicitur de Pontio Pilato. Item excipiunt non pauci articulum de com-
munione sanctorum; eo quod res subtilior sit, ut et docti disputent in
quo sita sit: quam exceptionem non improbabilem censet Lugo l. c.
n. 112. Alii excipiunt quoque, propter eandem rationem, sessionem
Christi ad dexteram Patris, nec improbabiliter, iuxta Lugo n. 87. Neque
Lugo nn. 82. 85. censet improbabile quod quidam dicunt, non esse ne-
cesse explicite credere descensum ad inferos et sepulturam Christi.
Suarez de Fide disp. 13. sect. 4. n. 4. et Lugo l. c. n. 75. putant non
improbabilem sententiam negantem necessitatem explicite credendi per-
petuam Deiparae virginitatem3 etsi iidem ut probabilius id affirment.

Sed 2. praeter articulos Symboli, oportet christianum nosse et cre-
dere explicite Decalogum: nam secundum eius praecepta vivere debet.
Nosse quoque 3. omnes et credere explicite oportet sacramenta, non
quidem omnia, sed quae in usu necessario sunt omnium, hoc est ba-
ptismuS, poenitentia, eucharistia: alia vero, cum opus est ea suscipere ³⁸.

Quod spectat ad modum cognitionis, qui ab omnibus exigitur circa
haec et quoad alia quaedam, an necesse sit scire necne, habes in se·
quentibus resolutionibus Auctoris

