8 Tnnc‘r. v. smc‘r. 1. ms Pmmmm mom. cnr-nr 1. [10]

Iesu Christi. Nam omissis subtilioribus interpretationibus, certum est,
eam propositionem 1⁰ complecti etiam mysteria, in qualibet sententia,
necessaria necessitate medii: 2ο copulare haec duo: ignorantiam culpa-
bilem mysteriorum Trinit. et Incar. (quae culpabilitas potest certe
esse gravis) et capacitate-m absolutionis: quod in sensu composito, prae·
cisa culpae detestatione, absurdissimum est. Proscriptio ergo huius
propos, nihil nos docet, quod spectet ad quaestionem, quam nunc
agimus.

lo. Sed quid de iis adultis, qui videantur inepti ad ea mysteria
apprehendenda ⁸? « Hic casm, dicit Diana tom. 6. tract. 1. resol. 4., solet
affligere confessarios circa homines rudes. Ratio est, quia inter chri-
stianos inveniuntur homines adeo rudeS‚ ut mysteria Incarnationis ac
ss. Trinitatis vero conceptu non apprehendant et consequenter non
credant explicite ».

Addit Laymann lib. 2. tract. 1. cap. 8. n. 5.: « Quid dicemus de iis,
qui a nativitate surdi ac muti sunt? Quos inter fideles numeramus
iisque baptizatis, si rationis compotes sint ac desiderent sacramenta
reliqua ministramus... Et tamen ea mysteria ab iis vero concepto ap-
prehendi ac credi, vix credibile est, nisi ad speciale miraculum confu—
gere velimus ».

Diana tamen 1. c. n. 3. et s. Alphonsus lib. 2. n. 2. memorant quod
dixit Tannerus in 2. 2. disp. 1. q. 7. dub. 2. n. 49. nempe quod etiamsi
dicatur fides explicita duorum horum mysteriorum (Trinitatis nimirum
et lucarnationis) esse nunc necessaria necessitate medii; tamen si aliqui
sint adeo rudi intellectu, ut ea mysteria sub propria aliqua notione con·
cipere nullo modo possint, hi quoad hoc comparandi sint cum infan—
tibus et fatuiS. Et sane si fuerint iam baptizati et non instruantur, num
dicemus gratiam Dei ab ipsis abire, eo quod non faciant id quod facere
non possunt?

Utique Croix loquens de pueris baptizatis lib. 2. n. 12., qui iam usum
rationis sunt adepti, si moriantur sine fide actuali, eo quod de illa nihil
audiverunt, etsi eos supponat in statu gratiae, negat salvari: quia deest
conditio nempe fides actualis. Est doctrina conformis opinioni Cani,
fidem explicitam Trinitatis et lucarnationis esse necessariam uecessi-
tate medii ad gloriam consequendam, non ad iustificationem3 ita ut
contingere possit aliquem decedentem in iustitia non salvari, confer
Suarez de Fide, disp. 12. sect. 4. n. 9. Sed est doctrina falsa; gratia
enim affert semper secum ius ad gloriam: quare Augustinus reprehen-
debat Pelagianos, quod vellent parvulos esse sine peccato et tamen
gloriam non consequi. Audi Lugo de Fide disp. 12. n. 3.: « Communis
et vera sententia docet, neminem adultum posse iustificari sine aliquo

