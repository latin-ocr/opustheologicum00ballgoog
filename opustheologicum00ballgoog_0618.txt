[828] An Qum mnanrna mamas maa runos 611

et religiosa institutio, quaestio nunc temporis suboriri potest et reapse
suborta est: an mitti possint liberi ad scholas acatholica& Exstat In-
structio s, Congr. de Prop. Fide ad Episcopos Foederatorum Sta-tuum
Americae Septentrionem, data 30. Iunii 1875. et approbata a Pio IX.
24. novembris eiusdem anni, quae quid non liceat et cur non liceat,
cum de scholis acatholicis agitur, clare docet. Et in primis rationem in-
stituendae iuventutis propriam et peculiarem scholis acatholicis describit
ac periculi plenam et perquam adversam rei catholicae affirmat. « Alu-
mni enim, subdit, talium scholanm‚cum propria earundem ratio omnem
excludat doctrinam religioniS‚ neque rudimenta fidei addiscent neque
Ecclesiae instruentur praeceptis atque adeo carebunt cognitione homini
quam maxime necessaria, sine qua christiane non vivitur... In prae*
dictis scholis... indiscriminatim ex omni secta magistri adhibentur, ita
ut liberum sit errores et vitiorum semina teneris mentibus infundere.
Certa item corruptela insuper ex hoc impendet, quod in iisdem scholis
. aut saltem pluribus illarum, utriusque sexus adolescentes et audiendis
lectionibus in idem conclave congregantur et sedere in eodem scamno
masculi iuxta feminas iubentur. Quae omia efficiunt, ut iuventus mi-
sera damno exponatur et circa fidem ac mores periclitetur ».

Quo posite, en regula, quam prudentia christiana suggerit et S. C.
praescribit: Hoc autem periculum perversiom's nisi ex proxim remo-
tum fiat, tales scholae tuta conscientia frequentari nequeunt.

Non negat scilicet S. C. talia esse posse rerum adiuncta, ut parentes
catholici huiusmodi scholis prolem suam committere in conscientia
possint. Sed monet primo oportere ut « ad sic agendum sufficientem
causam habeant ac talis causa sufficiens in casu aliquo particulari
utrum adsit nec ne, id conscientiae ac iudicio Episcoporum relinquen-
dum esse ». Ea vero ‹ plerumque aderit, quando vel nulla praesto est
schola catholica vel quae suppetit, parum est idonea erudiendis con·
venienter conditioni suae congruenterque adolescentibus ».

Exsistente antem huiusmodi causa, ‹ in primis videndum, utrumne
in schola, de qua adeunda quaeritur, perversionis periculum sit eius-
modi, quod fieri remotum plane nequeat: velut quoties ibi aut do·
ceantur quaedam aut agantur doctrinae catholicae bonisque moribus
contraria quaeque citra animae detrimentum neque audiri possunt
neque peragi. Enim vero tale periculum, ut per se patet, omnino vi-
tandum est cum quocumque damno temporali, etiam vitae ».

Tum suggerit quaedam media, quibus periculum remotum fiat: in·
stitutionem nempe christianam et educationem extra tempus scholae,
catecheses et sollicitam curam parentum aut qui eorum loco sunt, ut
diligenter adolescentibus advigilent.

