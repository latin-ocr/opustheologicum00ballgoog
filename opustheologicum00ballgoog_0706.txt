[941] AN m Quonsotm nannum 699

Quod si non ipsemet princeps vel respublica aliena sed eius subditi
damnum vel iniuriam intulerunt, tunc qui ex altera republica iniuriam

passi sunt, non prius bellum inferre ac de malefactoribus vindictam
sumere debent, quam principem vel rempublicam moneant, ut a suis
subditis poenam exigant eosque ad damni compensationem adigant. Si
autem princeps vel magistratus id facere negligat, tnnc contra ipsum

quoque bellum moveri potest ab eo, qui in republica, quae passa est
iniuriam, auctoritatem habet. Laym. ibid. n. 5.

941. Ad bellum instituendum oportet causam adesse gravem ac
magni momenti. Etenim in eo tot hominum etiam innocentium caedes
fiunt, regiones vastantur et ipsamet respublica, quae bellum infert,
periculum adit. Hinc si sine causa proportionata bellum suscipiatur,
princeps et consiliarii gravi iniuria non modo alienam, sed et propriam
rempublicam afficiunt, quippe eam periculis exponunt, tributis gravant,
publicum aerarium exhauriunt.

Causas quasdam particulares tangit Laymann lib. 2. tr. 3.
cap. 12. n. 5.:

1⁵ Ut subditi rebelles ad obedientiam redigantur.

2⁸ Ut recuperetur provincia aut civitas reipublicae debita, quam
recuperare boni communis multum intersit.

3⁸ Ad vindicandam gravem contumeliam Principi vel reipublicae
illatam, ut habes 2. Reg. X. 4. Ammon rex Ammonitarum legatis missis
a David, ut consolarentur de morte patrie, instigantibus aulicis « rasit
dimidiam partem barbae et praescidit vestes eorum medias vusque ad
nates et dimisit eos ».

4⁸ Ut ultio sumatur de gente vel principe, qui auxilium praebet
hosti iniustum bellum gerenti: quo iure Romani multas provincias sibi
subiecerunt et habes etiam 2. Reg. VIII. 5. Venit “Syria Damasci, nt
'praesidium ferret Adai-ezer Rem· Soba ct percussit David de Syria
22. millia virorum.

5⁵ Ut ii repellantur, qui iniuste prohibent, ne nocentes puniantur,
quos puniri reipublicae multum interest, ut habes Iudic. XX. 12. seqq.

6⁸ Ut animadvertatur in eoS, qui foedus cum Principe vel repu-
blica initum non sine gravi damnO, iniuria et dedecore eius violarunt,
ut habes 4. Reg. III. 4.-7.

7· Ut obtineantur ea, quae iure gentium permissa sunt et per
iniuriam denegantur: v. gr. transitus sine mora et nocumento ex una
in aliam regionem, ut habes cap. fin. caus. 23. q. 2. ex Augustino
Quaest. in Num. q. 44. ad c. 2Ο.; « Notandum est sane, quemadmo-
dum iusta bella gerebantur a filiis Israel contra Amorrhaeos Innoxius

enim transitus denegabatur, qui iure humanae societatis aequissimo
patere debet ».

