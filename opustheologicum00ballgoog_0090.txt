[112] Qun> εῖτ spus 33

qui beatitudinem obtinet. Ex hoc enim ipso accepit non solum facul-
tatem sed etiam necessitatem quandam nunquam peccandi sed semper
permanendi. Et ideo totaliter tollitur ratio spei ».

Munus autem speciale spei respectu ardui sic exhibet s. Thomas,
3. dist. 26. q. 1. art. 1. ad 1.: ‹ Appetitivae partis duplex est motuS,
scilicet prosecutio et fuga. Obiectum autem spei, quod est bonum dif-
ficile et arduum, ratione suae bonitatis natum est movere ad prosecu-
tionem, sed ratione suae difficultatis natum est movere ad fugam. Hic
tamen motus retardatur per spem et ideo spes importat primum
motum..., tamen cum quiete privante secundum motum, qui est fuga ».
Proprium igitur spei est prohibere, ne difficultas boni arceat ab ipsius
prosecutione.

Addit s. ThomaS‚ ex difficultate addi quandam bono pretiositatem.
Ita l. 0. art. 2. ad 1.: ‹ Difficile vel arduum addit quandam specialem
rationem bonitatiS, scilicet pretiositatem quandam, ex hoc ipso quod
non de facili habetur, sicut dicitur omne rarum, carum ».

112. Ex dictis patere debet, quinam sit character proprius actus spei
et quomodo spes a desiderio differat. Differt nempe, non quasi ab ele-
mento alieno nec quasi excludat ipsum; imo vero spes supponit deside-
rium et ita supponit, ut includat3 sed quidpiam addit, quod desiderium
per se non importat, removendo fugam, quam boni difficultas seu ar-
duitas suadere nata est.

Quinam actus in spe ceu elementa contineantur, sic tradit Laymann
lib. 2. tr. 2. cap. 1. n. 6.: ‹ Superest, ut explicemus definitionem spei
iuxta strictiorem eius acceptionem traditam a scholasticis cum Ma-
gistro 3. dist. 26.: Exspectatio certa beatitudinis ex Dei qratia et
nostris meritis. Cum dicitur exspectatio, nota hos voluntatis actus
subordinatos esse, qui sunt amor, desiderium, intentio et exspectatio.
Nam amor latius patet, quam desiderium: amamus enim cum absentia
tum praesentia, desideramus tantum absentia. Desiderium latius patet
intentione et expectatione3 quia desiderium boni absentis aliud est sim-
plex, quo desideramus etiam ea, quae valde difficilia aut impossibilia
acquisitu iudicamus ideoque desperamus nec consequi intendimuS, quo
modo reus supplicio afficiendus vitam longiorem desiderat, quam tamen
desperat et interdum obtinere non intendit. Aliud vero est desiderium
efficax boni absentis seu nondum possessi, quod quatenus per media
acquisita possibile iudicatur, dicitur intentio; quatenus vero arduum,
tamen reipsa acquirendum iudicatur propter mediorum efficacitatem
sive propter propriam facultatem sive ob alterius auxilium, dicitur
expectatio. Ex quo apparet, quod actus expectationis seu spei modum
quendam firmitatis superaddat actui intentionis propter perspectam

obtinendi facultatem ›.

