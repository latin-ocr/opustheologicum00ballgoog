[172] 11111 omo m· mnam-tonna mancorum 127

antipathia, ex apathia, ex diversitate indolis, conditionis gradus etc.
omittunt quaedam signa benevolentiae etc. et uno verbo nolunt com-
mercium cum illis habere, licet parati sint, ubi necessitas postulet,
caritatis officium non negare.

171. Cum auctor doctrinam appellet s. Thomae, eam heic nota 2. 2.
q. 25. art. 9.: < Dicendum quod effectus et signa caritatis ex interiori

dilectione procedunt et ei proportionantur. Dilectio autem interior ad ‚

inimicum in communi quidem est (16 necessitate praecepti, in speciali
autem non absolute, sed secundum praeparationem animi ».

‹ Sic ergo dicendum est deeffectu et signo dilectionis exterius ex-
hibendo. Sunt enim quaedam signa vel beneficia dilectioniS‚ quae
exhibentur proximis in communi, puta cum aliquis orat pro omnibus
fidelibus vel pro toto populo, aut cum aliquod beneficium impendit
aliquis toti communitati et talia beneficia vel dilectionis signa inimicis
exhibere est de necessitate praecepti. Si enim non exhiberentur inimicia,
hoc pertineret ad livorem vindictae ».

‹ Alia vero sunt beneficia vel dilectionis signa, quae quis exhibet
particulariter aliquibus personis et talia beneficia vel dilectionis signa
inimicis exhibere non est de necessitate praecepti nisi secundum prae-
parationem animi‚ ut scilicet subveniatur eis in articulo necessitatis,
secundum illud ProV. XXV. 21.; Si esurierit inimicus tuus, σῶα illum,
si siut, da illi potum ».

‹ Sed quod praeter articulum necessitatis huiusmodi beneficia aliquis
inimicis exhibeat, pertinet ad perfectionem caritatis, per quam aliquis
non solum cavet vinci a malo, sed etiam vult in bono vincere malum,
quod est etiam perfectionis3 dum scilicet non solum cavet propter in-
iuriam sibi illatam pertrahi ad odium, sed etiam propter sua beneficia
intendit inimicum pertrahere ad suum amorem ».

172. Notanda et alia principia S. Thomae. Nam 3. dist. 30. q. 1.
art. 2. ad obiectionem, quod tenemur benefacere inimiciS, inter bene-
ficia autem sunt signa amicitiae, respondet ad 1.. «Beneficia amica-
bilia procedunt ex liberalitate, non er debito: Necessitas autem facit
omnia communia: et ideo in necessitate subveniendum est etiam ini-
micis. Sed hic est magis effectus iustitiae, quam amicitiae ».

Item ad obiectionem, quod oratio se extendit ad omnes et ideo alia
etiam beneficia omnibus sunt porrigenda, respondet ibid. ad 2.: ‹ Oratio
est de his bonis„ quae pertinent ad communicationem vitae spiritualis,
quam caritas principaliter intendit et ideo non est simile de hoc et de
aliis (beneficiis) ι».

Item ad obiectionem, quod simulata est dilecti0‚ quae non procedit
ad opuS‚ respondet ibid. ad 3.: ‹< Non est simulata dilecti0‚ quando
tantum exhibetur in opere, quantum habetur in affectu ».

