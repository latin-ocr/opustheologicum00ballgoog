374 maor. vr. snor. 1. nn Pmuo ruane. nmanoor. oar. 11. nun. 111. [489]

verum etiam quoad consumptoS, imo et quoad eoS, qui a quolibet le-
gitimo possessore percipi potuissent. Ratio, quia est possessor malae
fidei et loco praedonis habetur3 proinde semper dicitur esse in mora et
ad omnia damna tenetur. Schmalzgr. n. 267.

Si vero simonia commissa ab alio fuerit, ipso beneficiario ignorante,
fructus quidem lucratur, quandiu manet in bona fide non secus ac qui-
libet alius bonae fidei possessor. Cum tamen collatio per se sit invalida
(nisi in fraudem simonia ab alio facta fuerit, ut diximus sup. n. 487.).
quando cessat ignorantia, restituendi sunt fructus qui exstant. Ratio,
quia possessor nactus non est illorum dominium nisi tantum revoca-
bile. Schmalz. ibid. Cuinam vero fructus restituendi? Breviter S. Al·
phonsus lib. 3. n. 116.; ‹ Fructus restituendos aese Ecclesiae docet
s. Thomas 2. 2. q. 100. art. 6. ad 4., modo commodum non recipiant
ex hoc, qui simoniam commiserunt. Sed probabile est, posse restitui
pauperibus vel successori in beneficio, vel etiam se componere cum
Summo Pontifice pro dictis fructibus ».

Addunt DD., vid. s. Alph. n. 111., non teneri (valde probabiliter) ad
restituendos fructus perceptos intuitu stolae et aliarum functionum
parochialium, v. gr. exsequiarum, concionum, matrimoniorum etc.
Ratio quia isti fructus non percipiuntur ceu reditus beneficii, sed ut
stipendia officii, ex quo fit, prout commun. DD. tenent, ut parochus
de illis possit libere disponere etiam in profanos usus etc.

489. Si vero possessor huiusmodi bonae fidei per triennium cum
eadem bona fide in pacifica beneficii possessione perstiterit, defenditur
(inquit Schmalzgr. n. 267.) regula de triennali possessione; adeo ut
triennio illo elapso neque fructus neque beneficium teneatur restituere.

Sunt tamen qui oppositum tenuerunt et duplici innituntur argumen-
tatione: quarum prima desumitur ex ipsa regula 36. Cancellariae de
triennali possessione, quae excipit expresse casum inyressus simoniaci .·
‹ Item statuit et ordinavit idem D. Ν., quod si quis quaecumque be-
neficia ecclesiastiea, qualiacumque sint, absque simmaco inyressu‚ ex
quovis titulo, apostolica vel ordinaria collatione aut electione... per
triennium pacifice possederit...‚ super iisdem beneficiis taliter possessis
molestari nequeat ».

Altera vero ex iure canonico. Nam cap. Ex insinuatione 26. h. tit.
in causa cuiusdam, cuius pater adhuc infanti simoniace beneficium
acquisivit, Clemens III. respondit, hunc post multos annos ‹ ratione
primae receptionis nihil posse vindicare »ε eandemque in rem alia
exempla ex iure canonico afferuntur.

Hanc sententiam maxime gallicanus Cabassutius et dein plusquam
gallicanus van Espen tuetur. Et sicuti seculo elapso mos erat, ut huic

