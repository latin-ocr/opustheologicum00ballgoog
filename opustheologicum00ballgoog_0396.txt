[5061 summa. AN anmnr unsri-rumxnuu 889

1⁰ Ad restitutionem tenetur ille, qui pretium accipit pro re mere
spirituali quaeque nullum affert commodum temporale. Communis.

Ratio, quia tales res non sunt pretio aestimabiles aut vendibilem

atqui qui vendit pro pretio rem, cuius nullum est pretium, contra iu-
stitiam peccat atque adeo pretium pro ea acceptum illicite retinet. Ergo
Schmalz. l. c. n. 293.

2⁰ Item ad restitutionem tenetur qui pretium accepit pro re spi-
rituali etiam tali, quae commodum temporale affert, si ea ex iusti-
tia, v. gr. ex officio parochiali a parocho debebatur, v. gr. instructio
catechesis vel explanatio evangelii ete.

Ratio est, quia peccat contra iustitiam, qui pretium recipit pro re,
quam aliunde ex iustitia debet. Commun. apud Schmalz. 1. c. n. 294.

3⁰ Eadem de causa tenendum est contra Lessium, teneri ad resti-
tutionem pretii accepti Episcopum, vel alium Ecclesiae Praelatum‚ si
vendat beneficia vel officia ecclesiastica, quorum collatio ad ipsum ra*
tione muneris sui spectat.
, Ratio est, quia non solum non est beneficiorum dominus sed merus
dispensator a Deo constitutus, verum debet insuper ex officio suo
dispensare gratim adeoque peccat contra iustitiam, si pro tali colla-
tione pretium accipiat. Suar. Laym. Pirh. apud Schmalzgr. l. c. n. 295.

506. Cum Gregorius IX. cap. Pactioncs fin. de Paetis sanxerit:
‹ Pactiones factae a vobis... pro quibusdam spiritualibus obtinendiS,
cum in huiusmodi omnis pactio omnisque conventio debeat omnino
cessare, nullius penitus sunt momenti » ε videri potest, quamlibet pa-
ctionem simoniacam irritam esse, atque adeo pretium restituendum:
quod esset contra dicta sup. n. 504.

Responde cum Schmalzgr. l. c. n. 296„ dispositionem illam restrin-
gendam esse ad materiam beneficialem. Si vero contendas, extenden-
dam ad cetera spiritualia, non renuo, sed cum distinctione dico: huius-
modi pactiones irritas esse, antequam compleantur traditione mercis
et pretii; non enim ita obligantur paciscentes ad implendum pactum
a se initum, cum complere illud sine peccato non possint. Si tamen
pro re temporali rei spiritualis traditio et eius acceptatio facta sit,
istam subsistere et acceptam rem spiritualem retineri licite posse.
Ita enim res se heic habet, sicut in pacto, quo quis sicarium conducit
pecunia, aut usum corporis sibi emit a meretrice, ubi adest obligatio
non implendi pactum per caedem vel fornicationem: si tamen haec
facta sint, exsurgit in altero paciscente obligatio ad solvendum pre-
tium et postquam hoc est solutum, dominium eius ab accipiente acqui-
ritur, donec per sententiam iudicis auferatur.

