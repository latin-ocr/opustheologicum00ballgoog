276 TRACT. vr. sacr. 1. Dm ramo Priamo. nncAnoor. cAP. 11. mm. 1. [374]

2⁰ Ex imprudentia seu stoliditate poterit velle quis effectum, non
quidem huno ab auxilio Dei exspectans, sed stulta quadam fiducia
credens casu quopiam evasionem sibi possibilem. Sic quidam aegroti
nec medicos vocant nec medicinas adhibent et de hoc se iactant. Ita
non pauci ex adolescentibus ad examen accedunt non rite parati, non
tamen abiecta spe laureae aut gradus academici consequendi.

Unde resolves,

XLll. 1. Tentatio Dei formalis est peccatum ex genere suo mortale, in quacumque
etiam materia. Ratio est, quia includit dubitationem de perfectionibus Dei, quae in
gravem Dci contemptum redundat, vel magnam irreverentiam, curiosius agendo eum Deo,
quasi cum ludione. Less. 1. 2. c. 45. (1. 1. Saneb. 1. 2. c. 34. Suar. et ceteri commun.

374. Quod dicit A. esse peccatum grave in quacumque etiam ma·
teria, significat non dari levem eulpam ob materiae levitatem.

Id autem praesertim ac primario dicitur de tentatione, quae procedit
ex dubitatione de perfectionibus divinis. Ratio, quia procedit ex infide-
litate, prouti est dubium in materia fidei. Dubium autem in materia
fidei non potest esse ex parvitate materiae peccatum veni‘ale.

Sed dices: hoc est peccatum potius contra fidem, quam contra vir-
tutem religionis

Respondet s. Thomas 2. 2. q. 97. art. 3. ad 1.: ‹ Ad religionem
pertinet protestari fidem (heic posset esse peccatum contra fidem) per
aliqua signa ad divinam reverentiam (haee est virtus religionis) per-
tinentia. Et ideo ad irreligiositatem pertinet, quod ex 'incertitudine
fidei homo aliqua faciat, quae ad divinam irreverentiam pertinent3
cuiusmodi est tentare Deum. Et ideo est irreligiositatis species »ε nempe
praeter peccatum infidelitatis accedit magna irreverentia Dei, quae in
eo est, quod quis ab ipso Deo petat probationem suae excellentiae,
potentiae, sapientiae: quod est contra reverentiam Deo debitam. Huc
etiam spectat, quod dicit A., agi scil. cum Deo curiosius veluti cum
ludione (giocoliere‚ saltimbanco).

Et sane distinguenda est quaedam irreverentia, quae in quolibet
peccato residet et consideratur veluti materialiter se habene, cum actus
formaliter contrarius sit alii virtuti, v. gr. fidei, spei, caritati etc.; alia
vero est irreverentia, qua quis Deum tentat, ut exploret eius attributa.
Et sane quod attinet ad fidem, potest quis non solum interne, sed
etiam externe tum credere, tum dubitare. Si nihil aliud addat, erit
actus fidei, vel infidelitatis, nec actus ille, in suo genere consummatus,
est tentatio Dei. Si autem ulterius procedat et a Deo petat novum
et extraordinarium modum ostendendae seu probandae veritatis ut
illam exploret, novum genus peccati committit, quod non spectat ad

